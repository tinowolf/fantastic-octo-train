Torrone al cioccolato e nocciole fatto in casa 

Stampo da 20×10 per un’altezza di 4 cm circa
INGREDIENTI:

250 gr di crema di nocciole ( o Nutella)
150 gr di cioccolato fondente al 52% circa
100 gr di cioccolato al latte
200 gr di nocciole intere senza pellicola
100 gr di cioccolato fondente per la copertura
PREPARAZIONE:
Fondete a bagnomaria o al micoonde il cioccolato fondente per la copertura e spennellatelo in uno stampo da plum cake,meglio se di silicone,in mancanza di questo va benissimo un qualsiasi altro stampo purchè rivestito di alluminio o di carta forno.
Spennellate la base e i lati fino a metà altezza.
Ponete in frigo per farlo solidificare.
Nel frattempo fondete insieme entrambi i tipi di cioccolato rimasti e unite le nocciole intere, mischiate molto bene cercando di fare aderire il cioccolato alle pareti delle nocciole;aggiungete la crema di nocciole e mantecate bene.
Prendete lo stampo in cui il cioccolato si sarà solidificato e versate il composto e con un cucchiaio cercate di fare in modo che si pressi tutto bene evitando che si creino bolle d’aria. Riponete in frigo per almeno 2 ore.
Se desiderate che sia di forma perfetta,anche sotto,fondete ancora del cioccolato fondente e versatelo sulla parte superiore una volta estratto dal frigo,per poi riporlo a solidificare;io non l’ho fatto perchè poi,una volta tolto dallo stampo la base irregolare sarebbe rimasta sotto e oltretutto è bello da vedere,con quelle nocciole che creano tante piccole montagnole golose!!!
Stupirete tutti con questo torrone,e nessuno crederà che lo avete fatto voi!
Dimenticavo:per una preparazione ancora più veloce e semplice potete evitare di spennellare lo stampo col cioccolato fondente,e avrete un torrone senza copertura e più irregolare,ma ugualmente buono!!!
